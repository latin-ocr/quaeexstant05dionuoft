ΠΕΡΙ ΘοΤΚΤΔΙΔοΤ 369

“ Συρακόσιοι, εἰ οὓς σαφῶς ἴσασι προθυμουμένους Ἀθη-
ναίους παντὶ τρόπῳ διαφυγεῖν, τούτους αὐτοὶ φεύ-
γοντας φεύγουσιν. ὅ τ’ ἐκ τῆς γῆς πεζὸς ἀμφοτέρων
⁴ ἰσορρόπου τῆς ναυμαχίας καθεστηκυίας »πολὺν τὸν
ἀγῶνα καὶ ξύστασιν τῆς γνώμης εἶχε, φιλονεικῶν μὲν 5
ὁ αὐτόθεν περὶ τοῦ πλείονος ἤδη καλοῦ, δεδιότες δὲ
οἱ ἐπελθόντες, μὴ τῶν παρόντων ἔτι χείρω πράξωσι.
ι πάντων γὰρ δὴ ἀνακειμένων τοῖς Ἀθηναίοις ἐς τὰς
79 ναῦς ὅ τε φόβος ἧν ὑπὲρ τοῦ μέλλοντος οὐδενὶ έοιΙκὼς
καὶ διὰ τὸ ἀνώμαλον καὶ τὴν ἔποψιν τῆς ναυμαχίας ιο
ἐκ τῆς γῆς ἠναγκάζοντο ἔχειν· δι’ ὀλίγου γὰρ οὔσης
τῆς θέας καὶ οὐ πάντων ἅμα ἐς τὸ αὐτὸ σκοπούντων,
εἰ μέν τινες ἴδοιέν πῃ τοὺς σφετέρους ἐπικρατοῦντας,
ἀνεθάρσησάν τε ἂν καὶ πρὸς ἀνάκλησιν θεῶν μὴ
στερῆσαι σφᾶς τῆς σωτηρίας ἐτρέποντο· οἳ δὲ ἐπὶ τὸ 15
ἡσσώμενον βλέψαντες ὀλοφυρμῷ τε ἅμα μετὰ βοῆς
ἐχρῶντο καὶ ἀπὸ τῶν δρωμένων τῆς ὄψεως καὶ τὴν
γνώμην μᾶλλον τῶν ἐν τῷ ἔργῳ ἐδουλοῦντο· ἄλλοι
δὲ καὶ πρὸς ἀντίπαλόν τι τῆς ναυμαχίας ἀπιδόντες
διὰ τὸ ἀκρίτως ξυνεχὲς τῆς ἁμίλλης καὶ τοῖς σώμασιν 20
αὐτοῖς ἴσα τῆ δόξῃ περιδεῶς ξυναπονεύοντες ἐν τοῖς
χαλεπώτατα διῆγον· ἀεὶ γὰρ παρ’ ὀλίγον ἢ διέφευγον
ἢ ἀπώλλυντο. ἦν τε ἐν τῷ στρατεύματι τῶν Ἀθηναίων,
· ἕως ἀγχώμαλα ἐναυμάχουν, πάντα ὁμοῦ ἀκοῦσαι, ὀλο-
οφυρμὸς βοή, νικῶντες κρατούμενοι, ἄλλα ὅσα έν Ι με- 25
γάλςο κινδύνῳ μέγα στρατόπεδον πολυειδῆ ἀναγκάζοιτο

   

3 Thue VII 71

1 Ἀθηναίους emblema Dionysio uetustius 10 ἀνώμαλλον Ρ
14 τε] ται Ρ 19 ἀντὶ παλού Ρ ἀντιπάλου f 1 ἀποδόντες pr Ρ
23 τῷ MPf ut Θ libri ADEF: τῷ αὐτῷ ceteri Θ

Dion. Halicarn. V. 24

