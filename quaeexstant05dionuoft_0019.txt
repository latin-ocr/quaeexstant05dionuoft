-ΧῙΠἫ

ς, Hieronymus Vitelli Florentinus relegit. uti praeterea

eis licuit quae Leonardus Sadaeus de codicis ab ipso
accurate conlati lectione in Quaestionibus criticis de

= Dionysii Hal. scriptis rhetoricis Argentorati a. h. s,
*s LXXVIII editis (Dissertat. Argentoratensium t. II p.

'⁴ 89 sqq.) rettulit. .

 

HI Tertium exemplar nunc deperditum haec quin-
que Dionysii scripta tradidit: 1 de antiquis ora-
toribus tomum priorem integrum ie. praefationem to-
tius operis et iudicia de Lysia Isocrate Isaeo 11 epi-
stulam ad Pompeium 111 iudicium de Thucydide
lv commentarium de Demosthenis dictione V epistu-
lam ad Ammaeum contra eos scriptam qui Demosthe-
nis praestantiam ex Aristotelis arte rhetorica repete-
bant. unius huius exempli merito euenit ut quattuor
illa opuscula quae primum excipiunt ad nostrum aeuum
propagarentur et operis de antiquis oratoribus initium
pridem ex codice Laurentiano abruptum (p. 3, 1—7, 12
huius editionis) seruaretur. quam syllogen qui con-
posuit siue rhetor siue grammaticus aeui Byzantini
alterum operis de antiquis oratoribus tomum iam non
norat, qui saeculo quint0‚ ut Syrianus comm. in Her-
mogenem t. I p. 90, 13 H. Rabei testis est , nondum
decurtatus erat. nam Tzetzae, quod ex deperdita com-
mentationis de Demosthene parte frustulum (p. 253
fr. 1) seruauit, cauebimus ne integrum opus ante ocu-
los positum fuisse iudicemus3 pauca autem illa quae
ex ea parte quae de Aeschine scripta erat in scholia
Aeschinea translata sunt probabile est uel ante Syri-
ani aetatem a rhetore docto excerpta esse. eo igitur
tempore quo haec sylloge conposita est, alterius tomi

