- XXIV -

Dionysii libri, quibus si quid propriae dotis inest, tuto
confidere liceat. nullus enim alius, quamuis permulti
sint, inuentus est, cuius lectio peculiaris potius ex nouo
et incognito fonte repetita quam ex interpolatione
nata esse conprobetur. de eis opusculis quae altero
tomo edentur suo loco dicam. hic eorum quae prius
hoc uolumen fert ratio habenda erit.

Epistulam ad Ammaeum de Thucydidis idio-
matis scriptam, quoniam Marcellini obseruationes
breuiusculas ξ 35—41. 52 sq. supplere discipulisque
ad Thucydidis lectionem initiandis apta esse uidebatur,
post saeculum XII uir pro temporibus non indoctus
idemque in Thucydide bene uersatus cum exemplo
Thucydidis coniungendam curauit. qui apographo co-
dicis Parisiensis usus lectionem corruptam emendare,
mancam supplere suopte ingenio fretus studuit. quem
secuti permulti Thucydidi hunc Dionysii libellum
comitem dederunt. sed nullum id genus codicem in· ,
ueniri puto qui saeculum XIV antiquitate superet3
plerique saeculi XV, nonnulli s. XVI sunt. ex hoc
genere sunt codex Neapolitanus gr. 1Ο, 111 quo rudera
quaedam exempli Thucydidei insunt, uitae Marcellini
et anonymi, Dionysii libellus, excerpta ex scholiis-
Thucydideis13 Parisiensis suppl. gr. 256 olim Andreae
Schotti Antuerpiensis bombycinus s. XIV, ubi libel-
lus, ut saepe fit, Thucydidem excipit f. 2133 Vaticanus
gr. 1302 codex Diogene Laertio et Theophrasti opu-
sculis insignis 2, cui f.195 sqq. fragmentum ex codice ἢ

 

1 Cf. H. Schenkl Stud. Vindobon. H p. 21 sq.

2 Cf. Brandisius in Commentationibus academiae Bero-
linensis 1831 p. 72 n.156 Schenkl 1. s. p. 22.

